<!doctype html>
<html lang="en">
<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1">

    <!-- Bootstrap CSS -->
    <link href="https://cdn.jsdelivr.net/npm/bootstrap@5.1.3/dist/css/bootstrap.min.css" rel="stylesheet"
          integrity="sha384-1BmE4kWBq78iYhFldvKuhfTAU6auU8tT94WrHftjDbrCEXSU1oBoqyl2QvZ6jIW3" crossorigin="anonymous">

    <title>Poděkování</title>
</head>
<body>

<section class="container">
    <h2>Drazí spoluobčané,</h2>
    <p>již skoro dva roky se potýkáme s bojem proti viru způsobujícím nevyzpytatelnou nemoc covid-19. Na jaře roku 2020, kdy byla vyhlášena pandemie, projela
        národem vlna solidarity, ohleduplnosti. Vzhledem k dodržování distančního opatření jsme byli každý sám, ale přesto spolu. Rouška se stala symbolem
        taktu, respektu jeden ke druhému a zároveň znakem české soudržnosti. V tu dobu nám to celý svět záviděl. Po létě přišel zlom.</p>
    <p>Několik dezinformátorů získávalo na sociálních sítích čím dál tím větší prostor a z roušky, symbolu české soudržnosti, se jejich ústy postupně stal
        symbol jakéhosi „otroctví“. K dehonestaci roušky se postupně přidalo obviňování kdekoho z genocidy národa a další nesmyslná nařčení. Nemalá skupina
        obyvatel se těchto hesel s radostí chopila a pro některé z nás začalo pravé utrpení. Lidem, na které byly tyto nehorázné útoky vedeny, bychom rádi
        vyjádřili své díky a svou podporu.</p>
    <p>Jednu z nejtěžších prací měli jednoznačně pracovníci ve zdravotnictví a ve službách péče o seniory, kterou vykonávali. Vám zcela nezpochybnitelně patří
        dík. A zároveň omluva za jeden z nejhorších útoků, jaký proti vám někdo mohl vést, navíc z politických důvodů. Děkujeme vám všem, kteří vykonáváte
        povolání, které ani v běžných dobách není jednoduché, za vaši snahu, výdrž a díky tomu i za nemalé úspěchy. Nezapomínejte na ně. Děkujeme za to, že
        výsledek epidemie nebyl mnohem, mnohem horší. Víme, že bez vás by takový byl.</p>
    <p class="lead">Děkujeme.</p>
    <p>Děkujeme policistům. Za to, že s kamennou tváří vydrželi poslouchat nesmyslné argumenty antirouškařů stále dokola. Za to, že na zbytečných demonstracích
        hodiny a hodiny dohlíželi na bezpečnost nejen okolí demonstrace, ale i samotných demonstrujících, zatímco snášeli plivání do obličeje, někdy nejen
        obrazné.</p>
	<p class="lead">Děkujeme.</p>
    <p>Děkujeme vám všem za profesionalitu, trpělivost, ale i neoblomnost.</p>
    <p>Děkujeme úředníkům na obecních a městských úřadech, i na ministerstvech, ale třeba i ředitelům škol, kteří pro nás všichni mnohdy zůstávají v anonymitě,
        ale přesto o nich víme. Jsou zavaleni spamovými e-maily s nesmyslnými otázkami ohledně údajné genocidy národa, ohrožení republiky organizovaným zločinem
        a podobně zbytečnými dotazy lidí, které k tomu povzbuzují skupiny pseudoprávníků a pseudovědců, toužících jen po vlastním zviditelnění.</p>
	<p class="lead">Děkujeme.</p>
    <p>Děkujeme vám všem za profesionalitu, sebeovládání a velmi pevné nervy.</p>
    <p>Děkujeme zaměstnancům prodejen a poskytovatelům služeb, ať už jde o samotné prodavačky, obsluhu či zaměstnance security servisu. Snášet téměř každodenně
        nájezdy antirouškařů s výkřiky „Já mám právo, vy nesmíte...“, „Nemáte nárok...“, „Porušujete má práva...“ a k tomu se věnovat ostatním zákazníkům s
        úsměvem na tváři a chránit jejich zájmy, obnáší nejen notnou dávku sebezapření, ale bohužel dost často i odvahy.</p>
	<p class="lead">Děkujeme.</p>
	<p>Z důvodů výše uvedených my, níže podepsaní, děkujeme vám, často přehlíženým a nedoceněným, za váš přístup, trpělivost a velmi pevné nervy.</p>
	<button type="button" class="btn btn-primary">Vyjádřit svůj souhlas můžete na petice.com</button>
</section>
<script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js"
        integrity="sha384-ka7Sk0Gln4gmtz2MlQnikT1wXgYsOg+OMhuP+IlRH9sENBO0LRn5q+8nbTov4+1p" crossorigin="anonymous"></script>
</body>
</html>
